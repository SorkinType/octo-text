DinkaNuer

Täämɛ, kɛ kui̱ benä Kua̱ran ni Yecu Kritho kɛnɛ matdan guäth kɛl kɛ ɣöö banɛ te kɛɛl kɛ jɛ la̱ŋkɔ yɛ, dämaari,ɛn ɣöö a wuɔ̱thkun /cɛ yi̱c cärädun kiɛ bia dual, kɛ yiëë kiɛ kɛ ruac go̱o̱kä, kiɛ derɛ jɛ lat, kɛ ruac, kiɛ kɛ warɛgak ce̱tkɛ mi bëë kä kɔ. Ce̱tkɛ mi ca lat ɛn ɣöö bi cäŋ Kua̱r Yecu ben.A thil ram mi mɛɛt yɛ kɛ ca̱p dɔ̱diɛn. Kɛ ɣöö /ci Cäŋ ɛmɔ bi ben ɛ ni mi ci gua̱a̱th kacä nath raar kɔŋ ben, kä ci ram in thil ŋut jɔɔc, jɛn ram in ba däk.Kä jɛn bɛ mɔ cɔalkɛ mɔ i̱ Kuoth kiɛ mɔ palkɛ mɔ gak, kä bɛ rɔ kap nhial wi̱i̱diɛn diaal. Kä jɛn bä bɛ wä nyuur ni rɛy Luaak Kuɔth, kä bɛ wee ɛ jɛn Kuoth.Kä /ci yɛn ɛ tim ɛn ɣöö cä yɛ la̱t ti̱ti̱ mëë ŋuɔtdä kɛɛl kɛ yɛ?Kä ŋäc yɛn min käp ram ɛmɔ cuɔ̱ŋ ɔ täämɛ, kɛ ɣöö derɛ jɔɔc kɛ gua̱a̱thdɛ min lot rɔ.Kɛ ɣöö tɛ̱̈ɛ̱̈ bumä gua̱n jiäkni tëë lät, kä duundɛ ɣöö ram in käp jɛ jɔk täämɛ te thi̱n, amäni mi ca jɛ woc.Kɛ kɔrɛ, bi ram in thil ŋut cu jɔɔc, kä bi Kuäär ni Yecu jɛ däk kɛ duäŋ thuɔkdɛ, kä bɛ jɛ jakä thil kɛ buay benädɛ.Bi ram in thil ŋut ben kɛ buɔ̱m Cɛy-tan, kä bɛ nyuuthni ka̱a̱cni ti ŋuan ti ga̱ykɛ naath la̱t,kä bɛ pɛl mɛɛtdä jiäkni diaal la̱t kɛ kui̱ nɛɛni ti bi li̱w. Bikɛ li̱w kɛ ɣöö cikɛ nhök thukä lo̱k, min dee kɛ kän.Kɛ kui̱ ɛmɔ ci Kuoth kɛ jäkä buɔ̱m mɛɛtdä, kɛ ɣöö bɛ kɛ jakä ŋa̱th kɛ ni mi mɔ kac.Kä ɛnɔ ba nɛy diaal tin /ka̱n thuɔ̱k ŋäth kä ca nhɔk ni tɛ̈th lɔaacdiɛn kɛ ti /ci tɔ̱ a cuŋ bakɛ kuɛth.Kä bakɔ Kuoth dhil la̱r tɛ̈th lɔaac kɛ kui̱dun ni ciaŋ, dämaari tin nhɔk Kuäär ni Yecu kɛ, kɛ ɣöö ci Kuoth yɛ mɛk ni tukä ɣɔaa, kɛ ɣöö ba yɛ kän kɛ lëydun kɛ Yiëë kɛnɛ ŋa̱thdun rɛy thukä.Ci Kuoth yɛ cɔal kä mɛmɛ kɛ thuk ti gɔw tin cakɔ la̱t yɛ, kɛ ɣöö dee yɛn buay Kua̱ran ni Yecu Kritho jek.Kä inɔ, dämaari, cuɔ̱ŋɛ a bum, kä ka̱pɛ ŋi̱i̱c in cakɔ nyuɔ̱th yɛ kɛ riet thuɔkda kiɛ warɛgak.Täämɛ a Kuääran ni Yecu Kritho puɔ̱nydɛ kɛnɛ Kuoth in la Gua̱a̱ra min nhɔk kɔn kä kɛ puɔ̱th cɛ kɔn ka̱m cuum mi do̱raar kɛnɛ ŋa̱th mi gɔaa,cuɔmɛ lo̱ckun, kä akɛ bum, rɛy lätni diaal ti gɔw kɛnɛ ruacni. Kä cua jääk nhial dɔ̱diɛn mi bum nɛn, bëë piny nhial, ca kum kɛ pua̱r, kä te tik Kuɔth nhial wi̱i̱dɛ. Kä ce̱t nhiamdɛ kɛ cäŋ kä ce̱t ciökɛ kɛ bo̱l maac.Te tetdɛ kɛ ko̱l gɔ̱rä mi tɔt mi ca lɛp. Kä cɛ cio̱o̱k cuëëcdɛ la̱th bar, kä te cio̱o̱k caamdɛ raar.Kä cuɛ ciöt kɛ jɔw mi diit, mi ce̱tkɛ bur luɔny. Kä mëë cɛ ciöt, cu ma̱a̱r da̱ŋ bärɔw ma̱a̱r.Kä mëë ci ma̱a̱r da̱ŋ bärɔw ma̱r, cua jɛ dee gɔ̱r, kä duundɛ ɣöö cua jɔw liŋ nhial wëë i̱, “Dil min ca la̱r ji̱ ɛ ma̱a̱r da̱ŋ bärɔw, kä /cu jɛ gɔ̱r piny.”Kä cu jääk nhial in cä nɛn cuŋä bar kɛnɛ rar, tet cuëëcdɛ tar nhial, kä cuɛ rɔ yac kɛ ram min tëk kɛ tëk mi thil pek, min ci nhial cak kɛnɛ tin te rɛydɛ, kɛ piny kɛnɛ tin te rɛydɛ, kɛ bar, kɛnɛ tin te rɛydɛ. Kä cu jääk wee i̱, “/Cɛ bi lɛ gal.Kä ni̱n tɔ̱ bi jääk nhial in bärɔwdiɛn ɛ koth ni kaaŋ, bi ruac Kuɔth in cuäŋ naath a thuɔ̱k, ce̱tkɛ mëë cɛ la̱r ja̱a̱ŋkɛ ni göök.” Kä cu jɔw ëë cä liŋ nhial lɛni ruac kɛ ɣä, wëë i̱, “Wër, käni ko̱l gɔ̱rä in ca lɛp tetdä jäkä nhial in te cuŋä bar kɛnɛ rar.”Kä ɛnɔ cua wä kä jääk nhial, cua jɛ jiök kɛ ɣöö bɛ ɣä ka̱m ko̱l gɔ̱rä in tɔt. Kä cuɛ ɣä jiök i̱, “Käni jɛ kä cam ɛ, bɛ kɛ̈c jiidu, kä bɛ liɛm thokdu ce̱tkɛ tuaar.”Cua ko̱l gɔ̱rä in tɔt ka̱n tetdä jäkä nhial, kä cua jɛ cam, limɛ thokdä ce̱tkɛ tuaar, kä mëë cä jɛ cam, cuɛ jicdä jakä kɛc ɛ ɣɔr.Kä cukɛ ɣä jiök i̱, “Bi ruac Kuɔth dhil nyɔk kɛ lat kɛ kui̱ nath, kɛ döör, kɛnɛ thuk ti gööl, kɛ kua̱r.” Ni wal ci Kuoth ruac kä ti nyin ŋuan kɛ gua̱ndɔɔŋnikɔn kɛ thuk göökni, kɛ dup ti gööl.Kä ɛn ni̱ni ti jɔak ti thia̱k ti, cɛ ruac kɛ kɔn kɛ Gat, min cɛ kuany kɛ ɣöö bɛ nyin wec muɔ̱ɔ̱n diaal guäl, kä ca ɣɔw cak kɛ jɛ.Jɛn min nyoth buay Kuɔth, kä ɛ jɛn cät Kuɔth pa̱ny, kääpɛ ɣɔw kɛɛliw kɛ rietdɛ min buɔ̱m. Mëë cɛ dueer thuk kɛ wuɔ̱c, cuɛ nyuur cuëëc Kua̱r in di̱t ni jɛn nhial.Ɛn gat cu di̱t ni jɛn kä ja̱a̱k, kɛ ɣöö ciöt in ca ka̱m jɛ di̱t ni jɛn kä ciöötkiɛn.Kä thilɛ jääk ci Kuoth ɛ kɔŋ jiök ɔ i̱, “Ɛ ji̱n Gatdä, ɛn wa̱lɛ ci ɣän a Guur.” Kä thilɛ jääk mi ci Kuoth ɛ jiök i̱, “Bi ɣän a Gua̱n, kä jɛn bɛ la Gatdä.”Kä cuɛ jɛ lɛni lar bä, mëë no̱o̱ŋɛ kɛ̱̈ɛ̱̈dɛ wi̱i̱ muɔ̱ɔ̱n i̱, “A ja̱a̱k nhial diaal palkɛ jɛ.”Kä kɛ kui̱ ja̱a̱kni, cu Kuoth wee i̱, “Kuoth cɛ jaakɛ jak kä jiɔam, kä cɛ laatkɛ jak kä lew maac.”Kä kɛ kui̱ Gatdä cu Kuoth wee i̱, “Kɔm kuäärädu, lö Kuoth, te thi̱n amäni cäŋ kɛl, kä bi cuŋ a kɛɛt kuäärädu.Ji̱n ci nhɔk ni cuŋ, kä lo̱ki nyuɔɔn, kɛ kui̱ ɛmɔ Kuoth, in la Kuothdu, cɛ ji̱ yi̱r kɛ liɛɛth tɛthä lɔaac mi leny ni yieer mäthniku.”Kä cu Kuoth wee i̱, “Ji̱n Kuäär ni Kuoth, ni tukä ci piny cak, kä ci pua̱a̱r la̱t kɛ tetku.Kɛn bikɛ nuɔɔr, kä bi ŋot thi̱n. Kɛn diaal bikɛ da̱k ce̱tnikɛ bi̱i̱.Bikɛ riy ce̱tnikɛ bi̱i̱, kä bikɛ wän ce̱tnikɛ bieyni. Kä ba ni jɛn ta̱a̱du, kä run teekädu thilɛ kɛ pek.”Kä ɛ jääk in mith ɛnɔ ci Kuoth ɛ jiök ɔ i̱, “Nyuuri kui̱c cuëëcdä, amäni mi wa̱a̱ ji̱ tɛ̈ru jakä cääk ciökniku”?Kä /ci ja̱a̱k diaal a yiey ti la̱tkɛ Kuoth ikä kä ja̱kɛ kɛ, kɛ kui̱ lua̱k nɛɛni tin ba ka̱n jek?

Lowercase Letters:
ɛ i k a n ä t u c ɔ r l h m d j e b ö y o ë ŋ w ɣ g p

Capital Letters:
K Y G C B T J A N Ɛ L D W M

Word count: 1029
Character count: 4875
